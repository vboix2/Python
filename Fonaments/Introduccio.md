# Introducció

## Inici

Python és un llenguatge de programació creat l'any 1999 per Guido van Rossum.
El seu creador va definir quatre objectius per a aquest llenguatge:

* llenguatge fàcil i intuïtiu, però tan potent com la resta de competidors
* codi obert, de manera que qualsevol pugui contribuir al seu desenvolupament
* fàcilment comprensible
* adequat per a tasques quotidianes, permetent un temps de desenvolupament ràpid

## Característiques

Python és el llenguatge de programació més popular per treballar en ciència de dades.
Els seus principals avantatges són:

* Interpretat i multiplataforma
* Alta llegibilitat
* Alt grau d'optimització
* Diferents paradigmes de programació
* Llenguatge molt generalista i concís
* Disposa de moltes llibreries d'anàlisi
* Gran popularitat

## Implementacions

Existeixen diferents implementacions de Python:

* *CPython* - L'intèrpret i els mòduls estan escrits en C. Es tracta de la primera versió i la més important, ja que permet utilitzar-lo en la majoria de plataformes.
* *Cython* - Tradueix el codi Python a C per millorar-ne el rendiment en operacions complexes.
* *Jython* - Implementació en Java. Permet afegir codi Python en entorns desenvolupats en Java.
* *IronPython* - Implementació en C#.
* *Pypy* - Implementació en RPython (Python restringit), un subconjunt de Python que permet provar novetats en la implementació de Python.